# Computational-Solid-State-Physics

**ΕΡΓΑΣΙΑ ΣΤΟ ΜΑΘΗΜΑ**

**Υπολογιστική Φυσική Στερεάς Κατάστασης**

**Πρόβλημα 1**

Άσκηση 1

Στη συγκεκριμένη άσκηση δημιουργήθηκαν Ν τυχαίοι αριθμοί από μία ομοιόμορφη κατανομή στο διάστημα [0,1]. Η αναμενόμενη μέση τιμή για αυτή την κατανομή είναι 0.5. Για διαφορετικές τιμές του Ν, υπολογίστηκε η αντίστοιχη μέση τιμή των Ν αυτών αριθμών. Όπως φαίνεται από το παρακάτω διάγραμμα, για μικρά Ν υπάρχει ουσιαστική απόκλιση από την αναμενόμενη μέση τιμή. Ωστόσο, καθώς το Ν αυξάνεται, η παρακάτω καμπύλη συγκλίνει στη θεωρητικά αναμενόμενη μέση τιμή 0.5.

![](RackMultipart20220523-1-o89xzv_html_e83d4d3e1a518c61.png)

**Εικόνα 1**

Από τη συγκεκριμένη άσκηση, επιβεβαιώνεται ο Νόμος των Μεγάλων Αριθμών, σύμφωνα με τον οποίο η δειγματική μέση τιμή σε ένα μεγάλο δείγμα θα βρίσκεται πολύ κοντά στην πραγματική μέση τιμή του πληθυσμού, και θα πλησιάζει όλο και περισσότερο, όσο αυξάνεται το μέγεθος του δείγματος.

Άσκηση 2

Στη συγκεκριμένη άσκηση, δημιουργήθηκε ένα πρόγραμμα κατά το οποίο ένα σωματίδιο πραγματοποιεί τυχαίο βηματισμό σε μία και έπειτα σε δύο διαστάσεις για 1000 βήματα. Το πρόγραμμα εκτελέστηκε 10000 φορές και υπολογίστηκε έπειτα η μέση τιμή \&lt;R2\&gt;, όπου R2=Δχ2 για μία διάσταση και R2=Δχ2 + Δy2 για δύο διαστάσεις. Ο μέσος όρος του \&lt;R2\&gt; υπολογίζεται προσεγγιστικά ίσος με τον αριθμό των βημάτων τυχαίου βηματισμού που χρησιμοποιούνται κατά την προσομοίωση, τόσο για μία όσο και για δύο διαστάσεις. Τα αποτελέσματα, όπως αυτά λήφθηκαν από την εκτέλεση του προγράμματος είναι

\&lt;R2\&gt;= 946.596 για μία διάσταση και \&lt;R2\&gt;= 973.5272 για δύο διαστάσεις.

Άσκηση 3

Σε συνέχεια της άσκησης 2, πραγματοποιείται τυχαίος βηματισμός χιλίων βημάτων σε μία και δύο διαστάσεις. Το πρόγραμμα εκτελείται 10000 φορές, και λαμβάνεται ο μέσος όρος \&lt;R2\&gt; των 10000 επαναλήψεων για 10 συγκεκριμένα σημεία (κάθε 100 βήματα), όπως αυτός προκύπτει από τις 10000 επαναλήψεις. Στη συνέχεια, κατασκευάζεται η γραφική παράσταση \&lt;R2\&gt; συναρτήσει των βημάτων και έπειτα εφαρμόζουμε τη μέθοδο των ελαχίστων τετραγώνων έτσι ώστε να βρεθεί η καταλληλότερη ευθεία η οποία προσεγγίζει καλύτερα τα πειραματικά σημεία. Η συγκεκριμένη ευθεία βρίσκεται y=0.96280276x + 2.4048 για μία διάσταση και y=0.95681855x+11.45690909 για δύο διαστάσεις. Αναμένεται η ζητούμενη ευθεία να προσεγγίζει τη θεωρητικά αναμενόμενη y=x καθώς ο αριθμός των βημάτων βρίσκεται προσεγγιστικά ίσος με τη μέση τιμή \&lt;R2\&gt;, τόσο για μία όσο και για δύο διαστάσεις. Όπως φαίνεται τόσο από τις εξισώσεις των ευθειών, όσο και από τα παρακάτω διαγράμματα, υπάρχει μία σχέση αναλογίας μεταξύ των βημάτων και του \&lt;R2\&gt;, με σταθερά αναλογίας (κλίση) σχεδόν ίση με 1.

![](RackMultipart20220523-1-o89xzv_html_d8a392d54a37dbce.png)

**Εικόνα 2 Τυχαίος Βηματισμός σε μία διάσταση**

![](RackMultipart20220523-1-o89xzv_html_edd2f2520b8b124c.png)

**Εικόνα 3 Τυχαίος Βηματισμός σε δύο διαστάσεις**

Άσκηση 4

Στη συγκεκριμένη άσκηση κατασκευάστηκε το ιστόγραμμα των τιμών R για τυχαίο βηματισμό σε μία διάσταση. Παρατηρείται πως όσο αυξάνεται ο αριθμός των βημάτων η διασπορά της κατανομής μεγαλώνει.

![](RackMultipart20220523-1-o89xzv_html_1b873b7caa0863c0.png)

**Εικόνα 4**

Άσκηση 5

Στη συγκεκριμένη άσκηση στόχος μας είναι ο υπολογισμός των διακριτών θέσεων από τις οποίες περνάει το σωματίδιο κατά τη διάρκεια του τυχαίου βηματισμού του σε μία, δύο και έπειτα τρεις διαστάσεις, καθώς και η σύγκριση των πειραματικών αποτελεσμάτων με τα αναμενόμενα θεωρητικά. Όπως παρατηρείται, σε μία και σε τρεις διαστάσεις υπάρχει πλήρης συμφωνία μεταξύ θεωρίας και πειράματος, ωστόσο στις δύο διαστάσεις υπάρχει μια απόκλιση. Οι αναλυτικές θεωρητικές σχέσεις οι οποίες χρησιμοποιήθηκαν ήταν οι παρακάτω:

![](RackMultipart20220523-1-o89xzv_html_46c2939df7aea8ae.png)

**Εικόνα 5 Τυχαίος Βηματισμός σε μία διάσταση**

![](RackMultipart20220523-1-o89xzv_html_de675690f67f61d.png)

**Εικόνα 6 Τυχαίος Βηματισμός σε δύο διαστάσεις**

![](RackMultipart20220523-1-o89xzv_html_90b0bf5b7f32320f.png)

**Εικόνα 7**** Τυχαίος Βηματισμός σε τρεις διαστάσεις**

![Shape1](RackMultipart20220523-1-o89xzv_html_7b89e2691ea754f7.gif)

4
